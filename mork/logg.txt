B-day: 2016-12-05
---------------------------------

Og DA var vi i gang med første stout! Pga. kriseavverging av Saison under gjæring, ble brygger Knut ca en halvtime forsinket. Etter opprigg og etablering av bryggeskjema, fikk vi endelig igangsatt oppvarming av 18.5 liter strikevann i hyttekjelen rundt 18:20. Gjestebrygger Arne er vikar for jentene i kveld. 

Alt gikk som planlagt. Vi fikk mørk og fin vørter med en OG på 1.062 (oppskrift 1.061), men igjen ser vi på det som en bonus. Arne var selvfølgelig veldig imponert. Gjæringskaret ble plassert på gjæringsrom på loftet (suiten), før gjæringslåsen ble plassert. Termostaten på rommet ble satt på ønsket gjæringstemperatur, nemlig 17 grader.

Peace out.

Flaskedag: 2016-12-18
---------------------------------

Stouten (som har fått navnet Mørk) er nå flasket. Gjæringen var ferdig litt tidlig, men vi trodde at det ikke var et problem. Det viste seg å være feil. FG ble målt til 1030, som tilsvarer en ABV på 4,2 %. Det er mindre enn målet på 6,8 %. Vi har to teorier: 
- Gjæren er død: det betyr at ølet blir tamt. Vi tror ikke dette er problemet, da gjæringstemperaturen har vært stabil på 17 grader. 
- Det var for lite gjærbart sukker: det betyr at ølet blir ok, men svakere enn planlagt. Det betyr at noe har gått galt i meskeprosessen. 

Det blir spennende å se hvordan det smaker når det er ferdig. For sikkerhets skyld settes flaskene på badet på suiten. Der er det sluk, som kan være greit å ha i tilfelle flaskene skulle sprekke i løpet av juleferien. 