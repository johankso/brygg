2015-10-23: Generalprøve (B-1)
------------------------------------------
Dagen før bryggingen ble det utført testkoking av vann med selvbygget kokekar i Odins veg 14A. Gjennom testkokingen observerte vi flere svakheter ved prosessen, som var svært verdifulle for videre bruk. Blant annet ble vi gjort bevisste på at stor forsiktighet må utvises ved plassering av kjøler i kokekar, da kranen er delvis sammenkoblet med det noe utsatte dreneringsrøret. I tillegg viste det seg vesentlig for god ventilasjon at den store toppen på kokekaret ble dekket til, slik at dampen ble kontrollert styrt mot ventilatoren.


2015-10-24: Bryggedag (B-Day)
------------------------------------------

Gjæren ble tatt ut av kjøleskap, og gjærnæringsposen brutt, for aktivering kl 0940.

Den opprinnelige planen om oppstart av oppkok før Johan og Katinka ankom ble omgjort, på grunn av problemer med tetningen mellom kokekarets vegg og kranen, observert kvelden før. Det ble påvist skade på O-ring, og en ny ble hentet fra kranen montert på meskekaret (fortsatt under konstruksjon). 

Oppkok av vann startet 1140 (starttemp. 10 grader). Nådd 100 grader ved 1200. 

Eventualitet numero uno:
Varmeelementet i bryggekjelen er montert ganske høyt oppe på kjeleveggen. Da vi hadde oppi tiltenkt mengde vann, 35 liter, var vannspeilet i samme høyde som varmelementet. Det måtte tilsettes 10 liter ekstra, for å komme over elementet. Det er dermed et minimumsvolum på 45 liter (ca 40 liter ferdig vørter) slik bryggekjelen er nå. Dermed måtte det i hui og hast handles inn ekstra maltekstrakt. Johan kjørte inn til sentrum og handlet inn det som trengtes (på Bakke Brygg). 

Eventualitet numero dos:
Som sist gang var vi ikke klar over at det måtte meskes litt for å få ut stoffene i krystallmalten. Det ble dermed satt i gang en minimesk med vannkoker og kaldtvann. STC-1000 ble brukt til å måle temperaturen. Det noteres at det kan lønne seg å lese forrige bryggelogg før neste brygging, for å unngå å gjøre samme tabbe flere ganger. Vørteren fra minimesken utgjorde ca. 1 liter.

Eventualitet numero tres:
Som følge av tyngden av kjøleren ble dreneringsrøret forskjøvet fra sin opprinnelige, perpendikulære, posisjon. Ved tømming av nedkjølt vørter gjennom kokekarets kran, oppsto det, som konsekvens av denne hendelsen, problemer med luft i dreneringen (og sviktende heverteffekt). Dermed ble det besluttet å presse sammen koblingen mellom kranen og dreneringsrøret manuelt med StarSan-neddyppede hender. Dette ble utført etter at et gjæringskar var fylt med 20 L (#1), og vil således ikke kunne kompromittere dette karet. Den tettende effekten av hendene ble fort for svak, og hevert ble satt i gang på det andre karet (dette er merket med en H på lokket til gjærlåsen). Gjæringskar #2 ble fylt litt over 18 L før heverten sa takk for seg.

Under bytte av gjæringskar, ble det også overført vørter til målesylinder for måling av vanntetthet. Det ble påvist en OG på 1.052.

Gjæringsposen (som var nedsenket i StarSan) ble klippet opp med en saks (som også var nedsenket i StarSan), og innholdet forsøkt jevnt fordelt på de to gjæringskarene. Knut og Johan var enige i at det ble litt mer gjær i kar nummer #1 enn #2, men anser dette som uproblematisk i og med at gjæren vil formere seg fint på egenhånd.

Etter kartlegging av temperaturer i mulige gjæringsrom, ble gjæringskarene plassert utenfor døren til leiligheten, i oppgangen, hvor Weber-termometeret viste ca. 16 grader (15.5 er måltemperatur, så dette er nært optimalt).

Smaksnotat: vørteren smaker pepperkaker og er veldig julete. Den beste vørteren vi har smakt så langt.

Nå gleder vi oss til jul!


2015-10-25 (B+1)
------------------------------------------
Etter hjemkomst fra Mewkonsert i halv to-tiden, stod temperaturen fortsatt på rundt 16 grader. Det ble besluttet å la vinduet stå oppe over natten. Morgenen etterpå viste termometeret 15.5 grader (kl. 10), og vinduet ble lukket. Gjæringslåsplupping var på det tidspunktet startet i begge karene. Det ble gjort en kvalitativ vurdering av aktiviteten, og basert på dette konkludert med at gjæringskar #1 (20L) gjæret mer. Dette er i god overenstemmelse med forskjell av gjærmengde i karene. Det forventes at dette vil utliknes over tid, da gjæren i kar #2 antakeligvis vil formere seg raskt. Observert temperaturområde: 14.5-16.5 grader.

Lukt fra gjærlås: Mildt søtlig og typisk duft fra tidlig i gjæringsfasen.

2015-10-26 (B+2)
------------------------------------------
0830: 13.5 grader. Dette er i kaldeste laget, så vinduet ble lukket straks. Temperaturen steg raskt til over 14 grader. Vesentlig mye mer aktivitet i gjærlås; de to tvillingene plopper om kapp. Det er god og kraftig duft fra begge gjærlåsene.
2130: 15.3 grader. Duft i oppganven. Vesentlig kraftigere og noe mer fruktig duft.

2015-10-27 (B+3)
------------------------------------------
0830: 15.6 grader. Fortsatt bra aktivitet i gjærlåsene. God og fruktig ølduft. Skumringen er tydelig på plass.
1810: 15.9 grader. God lukt.
2353: 15.5 grader.

2015-10-28 (B+4)
------------------------------------------
0910: 14.6 grader.
1705: 14.3 grader. Åpnet dør til leilighet for litt oppvarming. Økte raskt til 15.3 grader. God lukt. Mer banan enn tidligere?

2015-10-28
------------------------------------------
2310: 14.2 grader (kaldt ute for tiden: -2 grader nå). Brygger Knut bredte en pledd over tvillingene før natten.

2015-10-29
------------------------------------------
0730: 13.3 grader. (-2 grader ute). Åpnet dør inn til leiligheten for å øke. 
2305: 13.7 grader.

2015-10-30
------------------------------------------
0745: 12.9 grader! Blir heldigvis snart varmere ute.

2015-10-31
------------------------------------------
0900: 14.9 grader. 10.5 grader ute, så har steget bra nå.
0938: 15.7 grader. Stiger raskt, så åpnet vindu i gangen.
Midt på dagen var det nesten oppi 17..
2245: 15.7 grader. Fortsatt rimelig god aktivitet i gjærlåsene. Lukter godt!

2015-11-01
------------------------------------------
1445: 15.7 grader

2015-11-02
------------------------------------------
2030: 16.7 grader. Fortsatt endel aktivitet i gjærlåsene, men det begynner å avta noe.

2015-11-03
------------------------------------------
2200: 16.0 grader. Fortsatt endel plopp i minuttet.

2015-11-04
------------------------------------------
2320: 13.6 grader. Vinduet lukkes.

2015-11-05
------------------------------------------
0735: 14.2 grader.

2015-11-06
------------------------------------------
1110: 15.9 grader. 1.5 min mellom plupp ca.

2015-11-07
------------------------------------------
1245: 15.4 grader.

2015-11-08
------------------------------------------
1645: 15.3 grader. T_P (plupp-periode)=2.1 min , PPM (plupp per minutt)<0.5.
Konklusjon og resultat: flasking, opprinnelig planlagt på onsdagen, blir fremskyndet til mandag (i morgen).

2015-11-09: Flaskedag (B+16)
------------------------------------------
FG (H): 1.0125
FG (): 1.01

Sukker (H): 100 g
Sukker (): 110 g

Smaksnotat:
Mye bitterhet, som vanlig. Dette vil nok avta med modning på flaske (som vanlig).